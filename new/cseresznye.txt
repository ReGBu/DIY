A cseresznye, cseresznyefa középkemény lombos faanyag, leginkább az erdőkben növő vadcseresznye, madárcseresznye (Prunus avium) anyaga.

Dél-eurázsiai (-mediterrán) flóraelem, Síksági-hegyvidéki fa.

Magassága 20…26 m. Kérgének külső része fényes bőrpara, később keresztirányú szalagokban hasad le, idősebb korban a tőnél hosszában repedezett, fekete, durva felületű. Kéregvastagsága 1…3 cm.

Szíjácsa keskeny, sárgás vagy halvány vöröses, gesztje világos vörösesbarna, barnás-zöldes csíkoltsággal. A csíkok a korai pásztában jelentkeznek. Az edények a korai pásztában sűrűek, likacsgyűrűt alkotnak, de a késői pásztában szórtan helyezkednek el. Bélsugarai kicsik, szabad szemmel csak a sugármetszeten láthatók vékony csíkok formájában.

Rönkhossz	6…10 m
Rönkátmérő	0,6…1,0 m
Sűrűség	0,57 g/cm³
Zsugorodás
Sugárirányban	5,0 %
Húrirányban	8,7 %
Keménység
Rostra merőleges	31 MPa
Rosttal párhuzamos	59 MPa
Merevség	11100 MPa
Szilárdság
Nyomó	49 MPa
Hajlító	95 MPa
Nyíró	15 MPa